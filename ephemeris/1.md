---
layout: page
title: Ephemeris bilinguis
---

#### 25 Nov. 2018
Duo sunt fines ergo: ut extra mundum et inter mundum, in luce et ut lux evangelii, familia vivat. Nonne tamen contrarii sunt hi fines? Quo magis sancti et separati vivamus, eo rarius vitam beatam et Christianam aliis monstrare poterimus: quo propius hos egenos et animo corruptos habitemus, eo difficilius nostro more vivemus absque eorum contagione. Ubi autem est aura mediocritas?

היום הלכנו לחוף, שם ראינו את המים, הלחנו בחול, ודברנו עם החברים שלנו ירמיהו ובריטני.ּ

מילים חדשות: חוף, חול, דברתי

#### 24 Nov. 2018
De alio duplice scopo hodie scribam, hicque non tam facile enodatu: de liberibus educandis loquor. Quos educandos non tantum absque huius saeculi moribus corruptis, dico absque ludicris technologicis et taediosis appetitionibus, absque luxu animo noxio et inopia spirituali, sed etiam inter has tenebras ut luces evangelii educandos puto. Cras plura...

תכופות אני דואג לעתיד. אני לא צריך לדאוג, אבל אני עגום מטבעו.ּ

מילים חדשות: תכופות, דואג, עתיד, מטבעו

#### 23 Nov. 2018
Cur hic scribam, rogasne? Duplex est scopus: primum ut Latinitatem exerceam, deinde ut facta cottidiana et cogitationes litteris mandem. Cogitationes plerumque Latine scribo, propterea quod facta, quae facilius describuntur, Hebraice scribo. Difficultas tamen his Hebraicis scriptis inest, in quibus, ne curiosi homines ope Google in Anglicum vertant, timeo ex corde scribere. Nonnumquam ergo angustias, dolores, stomachum Latinis litteris, quae neque a Google neque a indoctis curiosis legi possunt, committam.

קשה לכתוב בעברית על חשבות שלי, כי אני חושב על תרבות, על היסטוריה, ועל דברים אחרים שרוב האנשים לא חושבים עליהם.ּ

מילים חדשות: תרבות, רוב האנשים, חושב עליהם

#### 22 Nov. 2018
Vix tamen hoc propositum aliis satis enodari potest, nam plerique sunt aut liberales aut conservativi, ut dicuntur. Illi omnia aperire, omnia commiscere, omnia in eodem campo ponere cupiunt liberata, muris et vallis destructis. Hi autem limina servanda esse clamant, puritatem et mores traditos magni censentes. Ambas sectas offendit hoc meum propositum: illam quod nimis separat cultus ab Ecclesia sacratos a cultibus naturalibus sive paganis, hanc quod nimii aestimat huius mundi cultus.

מה עכשיו קורא, למה אני מקשיב? אני מקשיב לקורס על היסטוריה של כנסייה נוצרית. אני קורא על החיים של כריסטופר דוסון.ּ

מילים חדשות: עכשיו, מקשיב ל, כנסייה נוצרית

#### 21 Nov. 2018
Reformistae ergo rationem praebent, immo historiam sacram litteris Hebraicis incohatam, studiis humanitatis expansam, et aliis gentium cultibus late volaturam. Europaei studia humanitatis sibi vindicarunt ob inopiam litterarum, sed quid de gentibus iamdudum litteratis? Sinenses, Indos, Arabes dico. Num fieri potest ut vera religio et vera humanitas apud hos floreat, nisi dialogus primum fiat inter cultus? Nonne studia humanitatis alios amplecti oportet, antequam invicem haec studia, hanc vim cultum renovantem amplectantur?

אני מנסה לקתוב פה מה שנכון, אבל קשה לעשות את זה כשאני יודע שאנשים עשויים לצפות ולתרגם את זה.

מילים חדשות: מנסה, כש... , עשוי, צופה, מתרגם

#### 20 Nov. 2018
Ubinam haec via? Quidni apud illos Reformistas? Calvinus, Beza, etc. magni censebant studia humanitatis, quae tamen iunxerunt scopis Christianis ita ut curriculum studiorum non prorsus fixum erat: i.e. propterea quod casus homini fregit ordinem perfectum, Christianos oportebat fragmenta huius ordinis colligere ex sapientia mundana varia, non tantum apud Graecos et Romanos, sed apud alios antiquos, necnon apud novam scientiam naturalem—quae tamen scientia aliqua parte cavenda est his diebus, quippe tam arte notionibus atheisticis coniuncta.

אני עצוב כי אני לא נהנה םחינוך קלאסי מודרני. המטרות שלהם טובות. אבל לא עושים דברים טוב.ּ

מילים הדשות: מטרה

#### 19 Nov. 2018
Philosophiae perennis notio fortasse non est aptissima ad suadendum aliis institutionis classicae studiosis ut variarum gentium cultibus studeant. Nam, ut quidam amicus hodie me monuit, haec promiscua philosophia tot gentium amatrix videtur aliis magistris classicis, ut appellantur, nihil nisi scortum. Non satis est causa quae asseverat nullam causam obstare, quin haec latiora studia suscipiamus. Firmior ergo via suasoria invenienda est.

היום הייתי שמח אחרי העבודה עד שנזכרתי אבודה. אז הייתי עצוב. למה אני תמיד, או לפחות תכופות, עצוב?ּ

מילים חדשות: שמח, הייתי, זוכר, עצוב, תמיד, תכופות

#### 18 Nov. 2018
An melius erit aliis temporibus alterum munus sumere, altero seposito? Heu, quam multiplex videtur via quae ante me patet. Timeo ne ego quoque *per valles errem, cum nihilo mitior aliunde pateat accessus.* Cacumen enim quod peto est disciplina ipsius, disciplinam dico humanam et otiosam non minus ac gravem et actuosam. Quae disciplina non videtur absolute inesse cuiquam muneri: professoris, ludimagistri, et praesente munus nimis angusta videntur, quisquis in sua provincia tantum adstricta. Christophorus Dawson quoque petiit locum magis apertum, atque invenit extra academiam in libris scribendis. Potestne fieri ut mihi minore ingenio praedito talis via magis aperta pateat?

אני הושב על עבודות. יש לי רק קצת לקוות. למצא את העבודה מושלמת. כי אני רוצה לחשוב ולגרום לאנשים אחרים לחשוב, כדי לחיות טוב יותר.ּ

מילים חדשות: לקוות, מוצא, מושלם, גורם, כדי, לחיות

#### 17 Nov. 2018
De muneribus cogito, deque scopo illo cuius mentionem heri feci. Non enim huic fini munus linguarum magistri convenire videtur, quippe nimis angustum, nec tamen munus quo nunc fungor apud homines qui humanitatem vix concipere possunt. Illud autem plus amaverim, hoc plus patiendum et (ut spero) corrigendum est. Potestne ergo fieri ut ambobus muneribus fungar?

אז כל שבוע בסוף שבוע אקרא לטינית--אוגסיווניטין וקלווין--ויוונית--גרגורי של ניסה--ואכתב בבלוג. מתי שיווניאני יכול, אקרא ספרים אחרים ואכתב מאמרים.ּ

מילים חדשות: מאמר

#### 16 Nov. 2018
Christophori Dawson vitam lego, quae mihi solacio est, similiter enim sentio me in angulo quodam solum solitariumque versari. Nihilominus, ut eius vita testatur, magnum bonum aliis conferi potest per litteras et per doctrinam, etsi neque ingenium taciturnum nec materiam insolitam iuvat in studium aliorum capiendum. Nolo enim frustulum studiorum humanitatis sicut homo doctus sive indagator perscrutare, ii qui specialistae vulgo appellantur: neque in vestibulo tantum aedium doctrinae stare advocans, sed etiam in ipso penetrali sapientiae pugnare contra ignorantiae copias, quae iam medullam frangere meditantur, columnas saeviter corruere, focum exstinguere furore.

אז איך יכול להיות חרוץ יותר? כך: עשיתי לוח זמנים. כל יום אלמד עברית ואתרגל לטינית, ואשר תהילים. המשך יבוא...ּ

מילים חדשות: אז, איך, להיות, יותר, לוח זמנים, מתרגל, המשך

#### 15 Nov. 2018
Nonnulli sunt auctores quos legere velim, et iamdudum legissem nisi tempus defuisset: Augustini *Civitas Dei*, Calvini *Institutio*, et Gregorii Nyssensis *Vita Moysis*. Psalmos etiam canere me oportet, secundum modum Anglicanum. Haec omnia optimum animo nutrimentum puto.

מה שאמרתי אתמול זה לא נכון. כי יש לי מספיק זמן לעשות כל מה שאני צריך לע לעשות. אבל אני לא מספיק חרוץ כדי לסים את הכל.ּ

מילים חדשות: מספיק, חרוץ, מסיים

#### 14 Nov. 2018
Humanistarum tempore tamen Protestantici non ita angusta mente languerunt. Nam credo eos non secundum aridum systema, ut multi nostrum, mundum intellegisse, sed prae historiae Sacrarae profundo mysterio. Etiam Calvinus imaginibus scribit potius quam notionibus illis induratis posterorum Calvinistarum.

קשה בכל יום לכתוב בעברית, לא כי עברית קשה, אבל בגלל חוסר זמן, כלומר אין לי הרבה זמן.ּ

מילים חדשות: בגלל, חוסר

#### 13 Nov. 2018
Difficultates hesterni propositi sunt multae. Primum Protestantici a multis iudicantur esse fatui, fanatici, fundamento carentes. Multi quidem ita sunt. Ii autem qui cultum uberiorem adhuc retinent, desiccatum asperumque eum redegerunt, nam theologiam maximi censent, litteras non sacras parvi, animum quaerentem minimi. Doctrina enim eorum est angustior et rigidior quam ut artes colantur humanae. Divinissimum cultum quaerentes, divina cultuum dona abolent.

למה אני רוצה ללמוד עברית? כי אני חושב שאנחנו צריכים לדעת תרבות אחרת. ועוד אנשים יכולים לקתוב את התנ'ך.ּ

מילים חדשות: תרבות, אחר, עוד

#### 12 Nov. 2018
De artibus et humanitate apud Protestanticos restituendis quaero. Nonne, inquis, iconoclasti sive imaginum fractores erant Reformistae qui Protestantes genuerunt? Non tamen spes dimittenda est, nec Protestantici reiciendi sunt ab artium fautores et humanitatis provectores, nam magnam pulchritudinis sitim huic sectae inesse credo, nec minor Dei sacrae pulchritudinis sensus. Inveniendi sunt ergo modi quibus haec Dei pulchri sitis in cultu artium satiari et ardentius incendi  possit.

מה היופי? היופי אמנות, השיבה, לחפש את אלוהים דרך הדברים האלה, וכך לעשות את אלוהום אמיתי.ּ

מילימ הדשות: אמנות, השובה, מחפש, אמיתי

#### 11 Nov. 2018
Heu, insanos hodiernos homines! Symbolon in ephemeride divulgatum legi quod arguit mores delapsos violentiae saevae, quam nunc videmus ubique, et dilucide in ludis et academiis ubi quidam animo turbatus manuballista condiscipulos et magistros aggreditur. Ii tamen qui inopiam spiritualem moralemve accusant fanatici nuncupantur.

אילי נשהה באפריקא אני ואשהתי. מי יודע? לפהות לא מיד צריך לעזוב את המקום הזה. אני יכול לשהות פה אם נחוץ.ּ

מילים הדשות: שהה, לפחות, מיד, צריך, עוזב, יכול, פה, נחוץ

#### 10 Nov. 2018
De cultu Latinitatis cogito, utpote quam coram aliis patefacere gestio, qui tamen auditores surdi necessario sunt, quippe linguae Latinae expertes. Ioannem Calvinum quidem lego, torvum et truculentum istum, cui tamen credo eandem humanitatem fuisse insitam et institutam atque Erasmus—non studia tantum dico, sed studium humanitatis et ingenium humanum, quamvis summo studio divinitatis coniuncto. Nam ipse Erasmus et alii maximi humanistae non minus vitam Christianam curarunt.

שבוע שעבר אני לימדתי את התנ"ך, את ההיטוריה של הכנסייה, והחנוך קלסי. אני קצת נהנה מהעבודה שלי.ּ

מילים הדשות: חנוך, נהנה מן

#### 9 Nov. 2018
De humanismo sinuosam viam per aevos secuto hic Rosenthal-Pubúl accuratissime disserit: [https://home.isi.org/what-went-wrong-europebr-reflection-western-modernity](https://home.isi.org/what-went-wrong-europebr-reflection-western-modernity). Christianus cultus, secundum hanc explicationem, non est anthropocentricus (ut est hodiernorum hominum mos) nec theocentricus (ut apud Mahometanos), sed Christocentricus. Crux enim Christi est acies qua decussata vis divina et humana tollitur contra tenebras huius aevi facinorosi.

מא הגיל מודרני? זה גיל לא טיב, לא מסורתי, לא ירא שמים, לא בריא. האנשים מודרנים טיפשים מאוד.ּ

מילים חדשות: ירה שמים, בריא, טיפש

#### 8 Nov. 2018
De philosophia perenni scribo, quam per patrimonium secutis licet nobis studia aliorum cultuum antiquorum vindicare. Vix quisquam enim curat haec studia, alienissima scilicet a nostris rebus. Immo undique insidioso, mortifero, infeste blando cultu hodierno sive moderno oppugnati sumus—nonne, oro, auxilium a diversis cultibus antiquis petemus, nonne eis auxilium feremus?

אישתי אוהבת לישון. לאמיתו של דבר עכשיו ישנה ביום. עכשיו היא התעוררה, אבל לא קמה. היא נחה בספה. היום אנחנו קםנו במוקדם מאוד.ּ

מילים הדשות: לאמיתו של דבר, עכשיו, מתעורר, במוקדם, נח

#### 7 Nov. 2018
*Se nemo aspicere potest quin ad Dei, in quo vivit et movetur, intuitum sensus suos protinus convertat: quia minime obscurum est, dotes quibus pollemus, nequaquam a nobis esse. Immo ne id quidem ipsum quod sumus, aliud esse quam in uno Deo subsistentiam. Deinde ab his bonis quae guttatim e caelo ad nos stillant, tamquam a rivulis ad fontem deducimur.* Haec apud Calvinum, *Inst.* 1.1.1. Quomodo autem hanc in Deo subsistentiam experiri, quomodo hunc rivulum ascendere et e fonte ipso bibere, quomodo Deum intueri possumus? Lego etiam librum cui titulus *Calvin's Ladder*, quo melius theologiam mysticam Calvini intellegam.

בגיל מודרני המורימ חשובים מאוד, כל כך חשוב שאני רוצה ללמד. אני מלמד באפריקה כי הביתים הספרא איפו לא תובים.ּ

#### 6 Nov. 2018
Hodie de illis duabus civitatibus Augustini apud discipulos disserui, quod non difficile ceperunt et suae magistrorum vitae accomodarunt. Id est, et caelestis et terrenae civitatis cives nos oportet terrenis beneficiis propinquos amare, cui fini scientia terrena minime negligenda. Scientiae ergo, cultui, artibus, litteris, tam utilibus quam iucundis et variis studere et docere nos oportet.

היום אני לימדתי ספר על הלמוד מסורת או שנקרא קלאסי. אני אוהב ללמד ספרים תובים.ּ

#### 5 Nov. 2018
Doceo his diebus in parvo collegio magistris parandis in Africa Occidentali sito et a societate non lucrativa condito. Lingua Latina hic non docetur, nec multas litteras antiquas praeter sacras Scripturas Christianas, quae inopia mihi dolori est. Estne tamen minor inopia iis in locis ubi nunc lingua Latina docetur? In academiis nimis multiplici rationi studiorum quasi Hydrae dicatis, ubi discipuli et magistri ex variis partibus ingentis urbis vecti aliquot horas per multas cellulas circumcurrunt, usque dum domum redeunt nihilo sapientiores. Heu! Exstatne iam vera, salutifera, humana doctrina?

אני מלמד במכללה למורים קטנה באפריקה. אתמול אני ואישתי וחברהנו הלכנו לכנסיה. , שמ היתה מקהלה. הזמרים שרו כל כך יפה שבכיתי.ּ

מילים חדשות: מלמד, מכללה, כנסיה, מקהלה, זמר, כל כך ... ש, בוכה

#### 4 Nov. 2018
Libro perlecto cui titulus "Traditionalism" Kenneth Oldmeadow auctore, paulo accuratius de momento aliorum gentium cultuum cogito, momentum dico quod ad institutionem classicam attinet. Multi enim qui se huiusmodi institutionis doctos praebent flocci faciunt cultus alienos, et hoc praepostere.

אתמול אני הלכתי לעיר מונרוביא, שהיא עיר גדולה אבל לא גדולה מדי. הלכנו לשוק, למסעדה, ולבסוף הביתה.ּ

מילים חדשות: אתמול, מדי, שוק, מסעדה, לבסוף, הביתה

#### 3 Nov. 2018
His diebus de variis rebus avide lego: imprimis de philosophis recentibus qui traditionalistae nuncupantur (Guenon, Schuon, etc.), sed etiam de theologia mystica Ioannis Calvini, cuius studio hi traditionalistae me incendunt. Necnon de nexu inter studia humanitatis et cultum Christianum cogito, nam si divinitatem maximi censuerint traditionalistae, cuiusnam momenti humanitas? Si Deus omne, nihil humani? Immo, multum: Christiani enim humanistae asseverant divinitati tantum veram humanitatem florere, et hac divina humanitate pugnandum esse contra hoc inhumanum et (ut dicitur) modernum aevum.

בימים אלה אני קורה על הרבה דברים: על הפילוסופים שנקראים מסורתיים, לדוגמה גונונ ושוונ. גם על התאולוגיה מיסתי של יוהנן קלווין בגלל המסורתיים. גם על ההומניות ונזרות, כי אני חושב שהומניות מאלוהים חשוב, במיוחד היום בגיל מודרני.ּ

מילים חדשות: נקרא, מסורת, לדוגמה, חשוב, במיוחד, גיל

<div class="pagination">
    <span class="pagination-item older">Older</span>
    <span class="pagination-item newer">Newer</span>
</div>